# Import handleiding SIA

|  |
| :--- |


|  |
| :--- |




### Een melding behandelen

#### Van gemeld naar afgehandeld

Een melding wordt op hoofdlijnen volgens een bepaald proces afgehandeld. Dit proces staat schematisch weergegeven in onderstaand figuur.

![](.gitbook/assets/21%20%282%29.png)

Figuur 13; Schematische weergave behandelproces

#### Details van de melding

Door op een specifieke melding te klikken in de lijst worden de details van de melding weergegeven:

![](.gitbook/assets/22%20%282%29.png)

Figuur 14; Details van de melding

Het overzicht toont:

* het meldingsnummer \(bovenaan\)
* de locatie van de melding op de kaart \(links\)
* details van de melding \(links\)
* de status, , afhandeltermijn, hoofd- en subcategorie, urgentie, type melding en verantwoordelijke afdeling \(rechts\)
* de historie van de melding \(onderaan\)

![](.gitbook/assets/23%20%282%29.png)

Figuur 15; Historie van de melding

#### Status wijzigen

![](.gitbook/assets/24%20%282%29.png)

Figuur 16; Tabblad Status

Bij een melding kan een status toegevoegd worden. SIA kent momenteel de volgende statussen waar je als gebruiker voor kan kiezen:

* Gemeld
* In afwachting van behandeling
* In behandeling
* Ingepland

_De melder ontvangt deze toelichting per e-mail._

* Afgehandeld

_De melder ontvangt deze toelichting per e-mail. Verwijs nooit naar een andere afdeling; hercategoriseer dan de melding. Gebruik deze status alleen als de melding ook echt is afgehandeld, gebruik anders de status Ingepland. Let op: als de huidige status “Verzoek tot heropenen” is, dan wordt er geen e-mail naar de melder gestuurd._

* Extern: Verzoek tot afhandeling
* Geannuleerd

_Bij deze status wordt de melding geannuleerd. Gebruik deze status alleen voor test- en nepmeldingen of meldingen van veelmelders._

* Heropend

_De melding wordt heropend. Verwijs nooit naar een andere afdeling; hercategoriseer dan de melding._

De statussen Ingepland, Afgehandeld en Heropend sturen **altijd** een toelichting naar de melder.

Bij de overige statussen is het mogelijk om de toelichting naar de melder te sturen. Dit doe je door de checkbox aan te vinken.

![](.gitbook/assets/25%20%282%29.png)

Figuur32; Sturen van de toelichting aan de melder

Bij het toevoegen van een status is het verplicht om aan te geven wat er met de melding gedaan is waardoor deze van status is veranderd:

Een toegevoegde status verschijnt in het overzicht en zo is de gehele behandeling van een melding inzichtelijk. Indien de melding de status “afgehandeld” heeft bereikt dan is alleen de status “heropend” mogelijk.

**!** Let op de schrijfstijl, de e-mail bevat al een aanhef en afsluiting. **!**

#### Status wijzigen – THOR

Het doorsturen van meldingen naar Toezicht en Handhaving Openbare Ruimte \(THOR\) kan via de speciale doorstuurknop.

| **!** | Deze functie is alleen beschikbaar voor de rol Regievoerder. Dit zijn de medewerkers van het Actie Service Centrum \(ASC\). |
| :--- | :--- |


Wanneer je een melding tegenkomt die moet worden doorgezet naar handhaving, dan kan je de subcategorie aanpassen naar een van de hoofdcategorie “Overlast van en door personen”. Het ASC zal deze melding dan verder oppakken.

![](.gitbook/assets/26%20%282%29.png)

Figuur 17; Doorsturen naar THOR

Als een melding naar THOR wordt doorgestuurd dan zijn de volgende statussen mogelijk:

**Te verzenden naar extern systeem**

De melding staat klaar om verzonden te worden. Je kan de melding nu niet meer wijzigen

Verzonden naar extern systeem

**De melding is succesvol ontvangen**

De melding kan niet gewijzigd worden totdat THOR de melding heeft afgehandeld.

**Verzending naar extern systeem mislukt**

De melding is niet ontvangen door THOR. Je kan het opnieuw proberen.

**Melding is afgehandeld in extern systeem**

De melding is afgehandeld door THOR. Je kan nu de melding verder afhandelen.

#### Status wijzigen – Heropend

Een melding kan heropend worden indien deze nog niet correct is afgehandeld. Wanneer een melding wordt heropend kan deze weer behandeld worden. Bij het heropenen van een melding wordt er een bericht naar de melder gestuurd indien er een e-mailadres is achtergelaten.

#### Het maken van een deelmelding

Soms meldt iemand in één melding meerdere soorten overlast. Het kan ook gebeuren dat een melder één soort overlast meldt, maar dat meerdere acties nodig zijn. In beide gevallen zijn er meerdere afdelingen nodig om de melding op te lossen. Voor een melder is het niet interessant of verschillende partijen binnen de gemeente de melding oppakken en of dat tegelijkertijd of na elkaar gebeurt. Als de melding maar opgelost is en het duidelijk is wat wij hebben gedaan.

Voor de gemeente is het wél belangrijk welke afdeling de melding behandelt en in welke volgorde dat gebeurt: wij beoordelen na binnenkomst van de melding in SIA of de melding voor verschillende afdelingen is. Als dat zo is, dan maken we ‘Deelmeldingen’ in SIA. De oorspronkelijke melding blijft bestaan als ‘Hoofdmelding’.

![](.gitbook/assets/27%20%282%29.png)

Figuur 24; Knop delen

**Het maken van een deelmelding**

1. Zet de status van de hoofdmelding op ‘In behandeling’.
2. Zet in de notities bij de hoofdmelding dat er twee of meer deelmeldingen nodig zijn die na elkaar moeten worden behandeld.
3. Klik rechtsboven in SIA op de knop ‘Delen’.
4. Selecteer onder ‘Regie’ de regievoerder voor de hoofdmelding. Selecteer ‘ASC’, tenzij alle deelmeldingen zijn voor:
   1. Stadswerken, dus onder een subcategorie vallen waar Stadswerken voor verantwoordelijk is
   2. AeG, dus onder een subcategorie vallen waar AeG voor verantwoordelijk is.
5. Selecteer de juiste subcategorie voor Deelmelding 1.
6. De tekst uit de hoofdmelding is automatisch overgenomen in het veld ‘Omschrijving’.
7. Bewerk de omschrijving en zorg dat het duidelijk is wat het specifieke probleem is dat de afdeling moet behandelen.
8. Pas eventueel de urgentie en het type melding aan.

Als Deelmelding 1 is behandeld, zet de verantwoordelijke afdeling de status van de Deelmelding op ‘Afgehandeld’.

Bepaal de vervolgactie van de deelmelding\(en\) volgens de instructie die bij de subcategorie hoort.

| **!** | Maak alleen deelmelding\(en\) aan als de oorspronkelijke melding over twee verschillende onderwerpen gaat, of er meerdere acties nodig zijn. | **!** |
| :--- | :--- | :--- |


![](.gitbook/assets/28%20%282%29.png)

Figuur 25; Het maken van een deelmelding

#### Wanneer er een deelmelding gemaakt is, kan je in de originele melding de gedeelde meldingen en huidige statussen terugvinden.

Als er een wijziging heeft plaatsgevonden aan een deelmelding is dit terug te zien via de gele arcering aan de linkerkant van de deelmelding.

#### ![](.gitbook/assets/29%20%282%29.png)

Figuur 34; Een hoofdmelding met drie deelmeldingen

#### Verzoek tot heropenen

Wanneer een melding de status “Afgehandeld” krijgt én de melder een mailadres heeft opgegeven, ontvangt deze automatisch een afmeldbericht. Daarin wordt ook de toelichtingstekst getoond die de behandelaar heeft ingetypt bij deze status.

In het afmeldbericht heeft de melder de functie om aan te geven of hij/zij tevreden is of niet met de oplossing. Als de melder kiest voor een van de onderstaande opties wordt de melding automatisch op “Verzoek tot heropenen gezet.

* _Ik voel mij niet serieus genomen door de gemeente_
* _Er is niets met mijn melding gedaan_
* _Ik heb onvoldoende / onjuiste informatie gekregen_
* _De oplossing volstaat niet, mijn melding is niet opgelost._
* _Anders, namelijk;_

Een melding die is afgesloten kan door een behandelaar worden “Heropend”, als gevolg van feedback, maar ook op basis van een eigen evaluatie.

| **!** | Let op: bij het opslaan van deze status gaat er automatisch een e-mailbericht daarover naar de melder. Zorg daarom voor een nette, duidelijke toelichting bij deze status. |
| :--- | :--- |


Als je niets doet met een melding die de status “Verzoek tot heropenen” heeft, krijgt de melder geen enkel bericht na het insturen van de feedback. Als je besluit een melding niet opnieuw in behandeling te nemen, dan kan je een melding gewoon op de status “Verzoek tot heropenen” laten staan: dit is een eindstatus.

| **!** | Voor het vergroten van het overzicht van reeds bekeken verzoeken kunnen meldingen met de status “Verzoek tot heropenen” gelijk op de status “Afgehandeld” gezet worden als duidelijk is dat er niets meer aan de melding te doen is. In dit geval wordt er géén mail naar de melder gestuurd. Alleen als de melding heropend wordt en daarna \(eventueel met enkele tussenstatussen\) op “Afgehandeld” wordt gezet zal er **WEL** een mail gestuurd worden. |
| :--- | :--- |


#### Urgentie wijzigen

Als een melding meer urgentie nodig heeft, dan kan dit gedaan worden door de urgentie te wijzigen naar Hoog.

![](.gitbook/assets/30%20%282%29.png)

Figuur 18; Tabblad Urgentie

#### Subcategorie wijzigen

Daarnaast is het mogelijk om van een niet of verkeerd gecategoriseerde melding de categorie te wijzigen.

![C:\Users\kok105\AppData\Local\Temp\13\SNAGHTML212c74e.PNG](.gitbook/assets/31%20%282%29.png)

Figuur 19; Tabblad Subcategorie

Door het wijzigen van de categorie verschijnt een melding mogelijk niet meer in de eigen filter en juist wel in de filter van een andere behandelende dienst.

Meldingen die niet met voldoende zekerheid gecategoriseerd kunnen worden krijgen de categorie ‘Overig’.

| ? | _Bijvoorbeeld: door automatische categorisatie is bepaald dat een melding “veeg- / zwerfvuil” betreft, de melding verschijnt in de filter van reiniging. Na nadere lezing van de melding blijkt dat het gaat om “grofvuil”. Na wijziging van de categorie verdwijnt de melding uit de filter van reiniging en verschijnt de melding in de filter van inzameling._ |
| :--- | :--- |


| **!** | LET OP: na het aanpassen van de subcategorie krijgt de melding weer de status ‘Gemeld’. |
| :--- | :--- |


#### Locatie wijzigen

Het is ook mogelijk om de locatie van een melding te wijzigen.

![](.gitbook/assets/32%20%282%29.png)

Figuur 26; Tabblad Locatie

Je wijzigt de locatie van een melding door een punt op de kaart te kiezen of het adres handmatig in te voeren.

Bij de Historie van de melding kan je de wijzigingen van de locatie terugvinden.

#### Type melding wijzigen

Meldingen aangemaakt door burgers komen standaard als Melding binnen. Je kan het type melding wijzigen wanneer het om iets anders gaat dan een melding.

![](.gitbook/assets/33%20%282%29.png)

Figuur 33; Tabblad Type melding

#### Notities

Via de knop “Notitie toevoegen” kan je een notitie toevoegen aan de melding.

* Notities kunnen door iedereen toegevoegd en geraadpleegd worden.
* De notities zijn terug te vinden onder de Historie

![C:\Users\kok105\AppData\Local\Temp\13\SNAGHTML215cb83.PNG](.gitbook/assets/34%20%282%29.png)

Figuur 20; Toevoegen notitie

#### Foto

Wanneer er foto’s zijn geüpload, zie je deze gelijk in het detailscherm van de melding staan.

![](.gitbook/assets/35%20%282%29.png)

Figuur 21; Toegevoegde foto’s

#### Werkbon

Van een melding kan een PDF gemaakt worden zodat deze als werkbon geprint of gemaild kan worden. In het detailscherm van de melding kan via de knop “PDF” de PDF gegenereerd worden.

![](.gitbook/assets/36%20%282%29.png)

Figuur 22; Knop PDF

| ? | Ga naar hoofdstuk 5.2 om je printerinstellingen aan te passen. |
| :--- | :--- |


#### Een e-mail bericht naar de melder

Een e-mail bericht naar de melder wordt verstuurd als aan de volgende voorwaarden is voldaan:

* De melder heeft een e-mailadres achter gelaten
* De melding heeft de status “afgehandeld”, “heropend” of “ingepland” of de checkbox “Toelichting versturen melder” is aangevinkt

De mail is momenteel nog simpel van opmaak.

#### Standaard teksten

Per subcategorie en status zullen er standaard teksten beschikbaar worden gemaakt.

![H:\SIA\.ptmp808936\SIA Handleiding screenshots 20200825\Figuur 27; Standaardteksten.png](.gitbook/assets/37%20%282%29.png)

Figuur 27; Standaardteksten

## Tijdelijke werkwijzen

Omdat SIA op dit moment vooral nog de basisfunctionaliteit bevat, zijn sommige functies die beschikbaar waren in KIM/MORA nog niet beschikbaar in SIA.

### SMS versturen

Het is vanuit SIA niet mogelijk om een SMS te versturen ter bevestiging van de melding aan de melder. Onderzocht wordt in welke mate melders hieraan hechten en of dit een kanaal is dat de gemeente wil blijven gebruiken.

### Melding doorzetten naar externe partijen

Het is vanuit SIA nog niet mogelijk om een melding automatisch via e-mail door te zetten naar een externe partij ten behoeve van opvolging van de melding. Om een melding door te zetten zal voor de komende tijd gebruik gemaakt moeten worden van de eigen mail.

* Ga naar het detailscherm van de melding \(zie 4.3\)
* Volg de instructies voor het printen van een werkbon \(zie 4.5\)
* Sla de PDF op op de gewenste locatie
* Open de e-mail cliënt en voeg zelf het PDF bestand bij de e-mail

Een lijst van e-mailadressen van externe partijen is beschikbaar in bijlage 1 van deze handleiding.

Maak na het versturen van de mail altijd handmatig een aantekening in SIA. Dit kan door een opmerking toe te voegen aan een status of door een notitie toe te voegen.

![](.gitbook/assets/38%20%281%29.png)

Figuur 23; Extra opmerking toevoegen aan status

## Ondersteuning

